Úvod
Komunikační software hraje klíčovou roli v moderní společnosti, která je nyní spojená s digitalizací a rostoucí potřebou efektivní výměny informací. Tyto nástroje umožňují nejen rychlou a snadnou komunikaci mezi jednotlivci, ale i mezi organizacemi.
Díky komunikačním softwarům je možné překonat geografické a někdy i kulturní bariéry. Aplikace, jako jsou Microsoft Teams, Instagram nebo WhatsApp, umožňují okamžitou výměnu informací nejen v tuzemsku, ale i napříč kontinenty. Například v období pandemie COVID-19 byly tyto nástroje klíčové pro udržení chodu některých firem, vzdělávacích institucí a veřejných služeb, a však také k přístup informací v reálném čase.
Cílem této seminární práce je analyzovat popularitu současných komunikačních softwarů a zhodnotit jejich vliv na způsob, jakým lidé komunikují.  Součástí této seminární práce je také stručné představení historie komunikačních softwarů, jejich vývoj od počátků digitální komunikace až po současnost, a přehled nejpopulárnějších komunikačních softwarů, jako jsou WhatsApp, Discord a Instagram. Tyto platformy byly identifikovány jako nejvíce používané mezi respondenty a jsou stručně popsány z hlediska jejich funkcí a vlivu na moderní komunikaci.
Pro sběr dat o používání komunikačních softwarů jsem vytvořil online dotazník pomocí platformy Microsoft Forms. Tento nástroj jsem zvolil, protože jsem se s ním naučil pracovat během výuky uživatelského softwaru. 
Do dotazníku se zapojilo více než 100 respondentů. Tito respondenti zastupovali různorodé skupiny z hlediska věku, pohlaví a profesního zaměření. Nasbíraná data byla exportována do Microsoft Excel, kde byla dále analyzována pomocí statistických metod a vizualizována prostřednictvím grafů a tabulek.

 
1	Historie komunikačního software
Historie a vývoj komunikačních technologií na internetu odráží postupný přechod od základních textových protokolů k moderním, multifunkčním aplikacím. Mezi průkopníky v této oblasti patřily platformy jako Internet Relay Chat a ICQ, které definovaly způsob, jakým lidé komunikovali online v reálném čase. Tyto technologie nejen položily základy současným komunikačním nástrojům, ale také přinesly řadu funkcí, jež se staly standardem.
1.1	Internet Relay Chat
IRC (Internet Relay Chat) je protokol pro textovou komunikaci, který funguje na principu klient–server architektury. Tento systém byl jedním z prvních způsobů, jak mohli lidé na internetu komunikovat v reálném čase, a měl významný vliv na rozvoj internetového chatování.
Pro připojení na IRC je nutné použít tzv. IRC klienta, což je speciální software, který umožňuje komunikaci s IRC servery a dalšími uživateli. 
IRC nabízí několik klíčových funkcí, které umožňují efektivní komunikaci. Mezi hlavní patří skupinová komunikace, která probíhá na kanálech, tedy virtuálních místnostech, kde mohou uživatelé diskutovat ve větších skupinách. Dále je možné vést soukromé konverzace mezi dvěma uživateli. Za pomocí rozšíření je možný i přenos souborů.
Na IRC existují různé role, které definují oprávnění uživatelů. Channel Founder je zakladatel kanálu, jenž disponuje nejvyššími privilegii a zajišťuje kompletní správu kanálu. Naopak Channel Operator je uživatel, který má omezené administrátorské pravomoci, jež mu přidělí zakladatel kanálu. Tyto oprávnění a funkce implementují také moderní komunikační aplikace, jako je například Discord.
1.2	ICQ
ICQ, což znamená "I Seek You", byl jeden z prvních programů pro instant messaging, který používal protokol OSCAR. ICQ se stalo první široce používanou službou pro okamžité zasílání zpráv a v době svého vrcholu mělo více než 100 milionů registrovaných uživatelů. V průběhu let však začalo ztrácet popularitu kvůli silné konkurenci, jako byl Messenger nebo Skype. Nakonec ICQ v roce 2024 skončilo kvůli klesající popularitě.
 

2	Populární komunikační software
Z provedeného dotazníku a následné analýzy vyplývá, že mezi respondenty jsou nejpopulárnějšími komunikačními softwary Discord, WhatsApp a Instagram. Tyto platformy vynikají svou univerzálností a nabídkou funkcí, které uspokojují široké spektrum potřeb uživatelů. Od textové a hlasové komunikace, přes sdílení multimédií až po interaktivní prvky, jako jsou příběhy, živá vysílání či krátká videa. Discord se stal oblíbeným zejména díky své flexibilitě a možnostem pro správu komunit, WhatsApp vyniká jednoduchostí a dostupností pro všechny věkové skupiny a Instagram zaujímá především svými kreativními nástroji a zaměřením na vizuální obsah.
2.1	WhatsApp
WhatsApp je bezplatná aplikace pro zasílání textových zpráv a multimediálních souborů, která umožňuje uživatelům komunikovat přes internet. Vedle textových zpráv mohou uživatelé sdílet obrázky, videa, audiosoubory a to jak ve skupinách, tak i vybranému uživateli. Aplikace je dostupná pro různé mobilní platformy jako je Android, iOS, ale k dispozici je také dektopová verze pro počítače. Aplikace funguje na principu telefonních čísel, bez potřeby přihlašování jménem či heslem. Pro větší bezpečnost uživatelů používá koncové šifrování.
2.2	Discord
Discord je komunikační platforma, která původně vznikla pro online hraní, ale postupně se vyvinula v univerzální nástroj pro různé komunity. Nabízí textovou, hlasovou a video komunikaci, a to jak pro malé skupiny a jednotlivce, tak pro rozsáhlé servery s komplexním systémem oprávnění. Platforma podporuje boty pro správu serverů a různé automatizované úkoly, včetně přehrávání hudby. Discord je dostupný na několika operačních systémech a také ve webovém prohlížeči. Serverové struktury umožňují uživatelům organizovat komunikaci do kanálů, a to jak textových, tak pro hlasové a video hovory. Kromě bezplatné verze je k dispozici i předplatné Discord Nitro, které přináší výhody jako je možnost sdílet větší soubory nebo grafické přizpůsobení aplikace.
2.3	Instagram
Instagram je sociální síť zaměřená na sdílení fotografií, videí a komunikaci s přáteli. Instagram je primárně určen pro mobilní telefony, přičemž je kompatibilní i s tablety. Nabízí širokou škálu funkcí, které obohacují zážitek uživatelů a umožňují interaktivní komunikaci, například funkce živé vysílání, která umožňuje streamování v reálném čase a přímou interakci s diváky prostřednictvím komentářů. Další populární funkcí jsou Reels, což jsou krátká videa, která konkurují platformě TikTok a poskytují prostor pro kreativitu uživatelů s hudbou, efekty a různými nástroji pro úpravu. Instagram Stories umožňují sdílení momentálních fotografií a videí, které po 24 hodinách zmizí, také nabízí možnost přidání interaktivních prvků, jako jsou ankety či otázky, pro zvýšení angažovanosti sledujících. Další funkcí je Instagram Shopping, která uživatelům umožňuje nakupovat produkty přímo z aplikace. Pro soukromou komunikace zde slouží Instagram Direct to je platforma pro soukromé zprávy, fotky a videa mezi skupinami a uživateli.


3	Analýza preferencí a priorit uživatelů
3.1	Preferovaný typ komunikace mezi respondenty
Z grafu zobrazeného v otázce na preferovaný typ komunikace vyplývá, že největší podíl respondentů, konkrétně 47 osob, nemá preferenci mezi online komunikací a osobním setkáním. Druhým nejčastěji voleným typem komunikace je osobní setkání, které preferovalo 28 respondentů, a třetím nejčastějším je online komunikace, kterou uvedlo 26 respondentů. 
Tento výsledek naznačuje, že většina účastníků dotazníku je flexibilní v přístupu ke komunikaci a přizpůsobí se kontextu nebo situaci. Mírně vyšší preference pro osobní setkání může odrážet důležitost přímé sociální interakce, zatímco online komunikace je stále populární díky své dostupnosti a pohodlnosti. Celkově lze pozorovat vyrovnaný rozptyl preferencí.
3.2	Popularita komunikačních softwarů mezi muži
Graf zobrazuje popularitu komunikačních softwarů mezi muži. Discord jasně dominuje jako nejpoužívanější aplikace, následovaný WhatsAppem, který si udržuje univerzální popularitu díky svému širokému využití jak pro osobní, tak pracovní účely.
Instagram, Facebook, a Telegram jsou dalšími významnými platformami, přičemž Telegram má pověst bezpečnější alternativy k jiným aplikacím. Snapchat a TikTok, které jsou často spojovány s mladšími uživateli, zaujímají střední pozice v popularitě, což naznačuje, že jsou u mužů méně oblíbené než u jiných skupin.
Aplikace jako Microsoft Teams a iMessage jsou využívány převážně pro pracovní nebo formální komunikaci, což vysvětluje jejich menší popularitu. Skype, ačkoliv dříve dominantní, nyní oslovuje jen malou část mužských respondetů. Signal, který klade důraz na bezpečnost a BeReal se zaměřením na se netěší velké popularitě mezi muži. Na spodních příčkách se nachází TeamSpeak a Viber, což může být dáno jejich zastaralostí.
Celkově graf ukazuje, že mezi muži je patrná preference aplikací, které kombinují flexibilitu a funkce pro různorodou komunikaci.

3.3	Popularita komunikačních softwarů mezi ženami
Graf znázorňuje popularitu různých komunikačních softwarů mezi ženami, seřazených podle počtu používání. Nejpopulárnější je WhatsApp, což ukazuje na jeho oblíbenost díky jednoduchosti a širokému využití po celém světě. Na druhém místě je Telegram, oceňovaný zejména pro bezpečnost a rozmanité funkce, jako jsou kanály a skupinové chaty. Třetí místo obsadil Instagram, který vedle sdílení vizuálního obsahu často slouží i k přímé komunikaci. Facebook Messenger, Snapchat a Skype se shodně umístily na čtvrtém, přičemž Messenger těží z propojení s Facebookem, Snapchat z unikátních funkcí jako a Skype z tradičního využití pro videohovory.
Další v pořadí jsou Discord a novější platforma BeReal, z nichž Discord je populární hlavně mezi herní komunitou, zatímco BeReal získává na oblibě díky autentickému sdílení obsahu. Microsoft Teams je častěji využíván pro pracovní komunikaci, zatímco Viber se svojí popularitou klesá právě kvůli modernějším aplikacím. TikTok, přestože primárně slouží ke konzumování a tvoření obsahu, nabízí i funkci zpráv. Poslední příčky sdílejí iMessage, Signal a TeamSpeak. iMessage.
 
3.4	Klíčové funkce komunikačních softwarů pro respondenty
Z analýzy dat vyplývá, že za klíčové funkce v komunikačních aplikacích respondenti nejčastěji považují hovory a videohovory, které získaly nejvyšší počet preferencí. Tato funkce je zásadní pro interakci v reálném čase a podporuje efektivní osobní komunikaci na dálku. Druhou nejvíce oceňovanou funkcí jsou skupinové chaty, které umožňují snadnou komunikaci mezi většími skupinami lidí, což je zvláště užitečné pro týmovou spolupráci.
3.5	Povědomí o bezpečnosti a šifrování komunikace
Z analýzy shromážděných dat vyplývá, že povědomí o bezpečnosti a šifrování komunikace představuje klíčový faktor pro většinu uživatelů při výběru komunikačních platforem. Největší část respondentů uvedla, že jim na bezpečnosti a šifrování komunikace velmi záleží, a dalších 28 respondentů uvedlo, že bezpečnost považují za důležitou. 
Menší část respondentů uvedla, že bezpečnost pro ně není klíčovým aspektem, přičemž pouze 9 osob uvedlo, že jim na zabezpečení nezáleží, a další 4 respondenti uvedli, že bezpečnost komunikace pro ně vůbec není důležitá. 
Celkově lze z výsledků vyvodit, že většina uživatelů preferuje komunikační platformy, které garantují šifrování a další prvky ochrany soukromí. Tento trend odpovídá rostoucímu zaměření na kybernetickou bezpečnost v digitálním prostoru, přičemž technologické společnosti stále častěji zdůrazňují šifrování a ochranu dat jako hlavní konkurenční výhody svých softwarů.

Závěr
Bylo zjištěno, že komunikační softwary jako Discord, WhatsApp a Instagram jsou mezi respondenty nejpopulárnější díky své univerzálnosti, funkcionalitě a přizpůsobivosti různorodým potřebám uživatelů. Výzkum také ukázal, že nejvíce oceňovanými funkcemi jsou hovory, videohovory a skupinové chaty. Bezpečnosti a šifrování komunikace v aplikacích hraje významnou roli při výběru platforem 
